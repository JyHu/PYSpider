沉醉东风三首
卢挚
元
挂绝壁松枯倒倚，
落残霞孤鹜齐飞。
四周不尽山，
一望无穷水，
散西风满天秋意。
夜静云帆月影低，
载我在潇湘画里。





恰离了绿水青山那搭，
早来到竹篱茅舍人家。
野花路畔开，村酒槽头榨，
直吃的欠欠答答。
醉了山童不劝咱，
白发上黄花乱插。





题红叶清流御沟，
赏黄花人醉歌楼。
天长雁影稀，月落山容瘦，
冷清清暮秋时候。
衰柳寒蝉一片愁，
谁肯教白衣送酒？







以上卢挚作品《沉醉东风》共3首


【注释】：