满庭芳一四五首
马钰
元
拔山举鼎，射虎穿杨。难同搬运青羊。悟得玄中玄妙，豁豁洋洋。自然如痴似醉，远人情、风害猖佯。环堵里，且埋光隐迹，岂望名扬。但愿人人似我，内行持，云水恣意飘。金木随波流转，火运炎炀。自是虎龙交战，吐神珠、结正晶。恁时节，驾云轩归去，同礼重阳。





般般识破，物物难惑。自然安魂定魄。视听如聋如瞽，绝尽声色。身心逍遥自在，没家缘、恩爱系勒。无为作，乞残馀度日，无耻无格。游历恣情坦荡，似孤云野鹤，有谁管得。不羡荣华富贵，革车三百。终日澄心遣欲，觉玄机、密妙易测。功行满，做十洲三岛真客。





抱玄远俗，不恋荣华。恬然滋味无加。一片闲心物外，别有生涯。无为自然清静。，结些儿、密妙堪夸。丹田内，便拍塞塞地，白雪黄芽。内有真阳锻炼，把元初根蒂，复变灵砂。得见通明真性，似玉无瑕。功夫十分圆备，访蓬瀛、步步烟霞。空虚里，有金童玉女，迎入仙家。





波波劫劫，劫劫波波。殷勤葺垒巢窝。只恐儿孙不办，意要如何。欲教轻肥具足，更安闲、坐处笙歌。与他干，肯留心向道，自顾些个。逼得形骸瘦瘁，生华发，流年渐下高坡。自愚顽不省，罪业增多。若非风仙救度，定将来、参谒阎罗。争些个，落洪崖万丈，好险马哥。





不待人询，须当自问，如何用意图财。若非奸狡，无有自然来。心起悭贪嫉妒  ，宁思想、横祸非灾。欺天地，暗怀狠毒，怎不落深崖。阴司悬业镜，难谩难唬，难闲难推。却不如闻早，省悟心灰。物外追陪霞友，论长生、脱免轮回。修功行，不忘初志，定是赴蓬莱。





不谒公侯，不疏贫贱，不求富贵荣华。不餐美膳，不敢厌衣麻。不发无明火烛，不著境、亦不思家。般般不，不忘师旨，炉炼自朱砂。逍遥真自在，清闲活计，云水生涯。对风邻月伴，满泛流霞。悟彻长生冬视，又何必、驰骋矜夸。将来去，祥云瑞霭，步步衬莲花。





超然悟道，怡然舍俗。宁肯泥拖水漉。决烈回头＊了，恩山爱狱。堪为风邻月伴，与云朋霞友相逐。无系栏，在人间，先占半仙之福。那更真修真炼，得逍遥自在，澄心遣欲。渐觉溪田芝草，异香馥郁。虎龙绕蟠何处，在丹炉、变成金玉。神光灿，赴前程，蓬莱宝陆。





掣断名缰，敲开利锁，忻然跃出樊笼。无拘无管，纵步任西东。自在逍遥活计，占无为、清净家风。无情念，亦无憎爱，到处且和同。不唯身坦荡，心中豁畅，性上玲珑。更不搜婴姹，坎虎离龙。方寸澄清湛寂，得自然、神气和冲。神仙事，何愁不了，决定赴蓬宫。





持功打坐，礼上哦吟。餐霞辟谷看经。符水精专存想，嗽咽劳形。多迷房中之术，服还元、水火为凭。且不罪，这般般功法，错了修行。若悟无为大道，绝攀援爱念，喜怒尘情。意静心清精秘，气结神凝。自然性停命住，起真慈、功行双成。金童诏，便携云跨凤，得赴蓬瀛。





道法弥高，教门洪大，东西南北无边。阐开玄径，剔正路无偏。行步逍遥坦荡，尘情事、不许萦牵。明三觉，精神氯涌，清净递相传。自然成造化，木金间隔，水火潺Ё。定虎龙交媾，婴姹牢坚。结正金丹大药，银霞内、灿烂光圆。飞腾势，往来出入，逗引大罗仙。





道家活计，少说些个。清闲一味无过。并没攀缘爱念，俗事相魔。逍遥水云自在，任东西、日月如梭。＊游历，便携筇趿履，项笠披蓑。不论天涯海畔，飚飚地，如痴似醉狂歌。外即虽然疏散，内养冲和。神丹一朝炼就，放霞光、万道非多。恁时节，礼拜风仙，直上大罗。





道家活计，坦荡蓑衣。住行坐卧相宜。悟彻清贫快乐，绝尽狐疑。生涯逍遥自在，水云游、海角天涯。无系绊，纵闲闲来往，有甚归依。把握玄中妙趣，除心病，修炼有似良医。谁信男儿有孕，不可思议。气结神凝命住，产胎仙、超越九嶷。恁时节，显朝元，归去容仪。





吊孝之人，送终之辈，当思兔死孤悲。青春渐老，休要恋花枝。好把精神收拾，超彼岸、出水腾泥。皈正觉，自心有病，物外去寻医。良医无药饵，劈昏凿暗，便是明师。要心无染著，熟境迁移。神净虎龙交媾，任红日、东出还西。无忧恼，长安路上，行道不迟迟。





东寺西城，南山北海，心中好结良因。庵名金玉，堂建号全真。廊舍清风明月，圆无漏、不落沉沦。门清净，云朋霞友，燕处得申申。无为环堵里，小松疏竹，初种新新。向宝花台上，异事惊人。眺望蓬莱山岛，又何必、别觅长春。堪图画，芝川一境，马钰略铺陈。





顿抛世纲，猛跳迷坑。物外兀兀腾腾。恰似孤云野鹤。来往纵横。遮枚二字疑误清贫懒汉，谢心神、不肯劳生。无染著，另偎偎拈的，做著修行。藏伏聪明智慧，肯争头竞角，妒贤嫉能。万事俱忘清静，天地归宁。三田自然结宝，现胎仙、当面澄澄。神光灿，指蓬瀛，便是前程。





儿孙枷＊，妻妾干戈。惺惺灵利邪魔。蜗角蝇头名利，宠辱惊多。寻思上床鞋履，到来朝、事节如何。遮性命，奈一宵难保，争个甚麽。好伴同侗马钰，松峰下逍遥，醉舞狂歌。膝上琴弹碧玉，调格冲和。炉中养成大药，现胎仙、舞袖婆娑。恁时节，礼风仙，同上大罗。





放懒生涯，欣慵活计，起心念念慈悲。而今不肯，摘叶更寻枝。撇下之乎者也，的端认、莲出青泥。闲闲里，扪心自忖，有似遇良医。逍遥真自在，要成仙福，凭仗心师。志坚如山岳，不许胡移。日用无为清净，自然得、捉住东西。些玄妙，悟来通晓，虽老不为迟。





风仙化我，无限词章。仍怀犹豫心肠。儿画骷髅省悟，断制从长。欲待来年学道，恐今年、不测无常。欲来日，恐今宵身死，失却佳祥。管甚儿孙不了，脱家缘街上，恣意猖狂。遣兴云游水历，别是风光。经过无穷腾景，更那堪、得到金方。专一志，炼丹阳，须继重阳。





感重阳，然下访，是得悟黄染。精麦髓，弟子谨供当。上田田难种，恳告、神怎飞。仙道，初心善，无刺亦无莨。而无死寿，珠能语，句句难忘。怀真实实，肯换璋。内金花自绽，知得、别是清香。常谨，谈妙用，不久性芬芳。





高密钟真，莱阳姜鉴，废坊辛氏名通。邀予追荐，不避雪和风。捧示众官书疏，跪领外、承顺诸公。居环堵，一餐薄粥，须办十分功。加持非草草，玉山踏碎，金藏颐中。要虎龙交媾，产出元容。整顿精神惺洒，救亡灵、尽赴蓬宫。人听劝，齐心乐善，释道一般崇。





公父子入予环堵。谈话之次，忽闻钟响，人皆惨然。於是赵公跪告诗词，方受纸笔，撒然觉来，遂作神光灿半首，叙梦中之事，录呈堂下道友。翌日，却有云中子苏先生引梦中所见者赵公至，言斯人新悟道，专投全真堂昨宵梦见，遍地黄金。珍珠玛瑙盈襟。满目珊瑚琥珀，玉树琼林。蓦闻不时钟响，谑人人、各有灰心。天水子，便前来稽首，索我清吟。接得花笺象管，方吟咏，梦回谁是知音。幸有清风皓月，悦我心琴。些儿的端妙处，看何人、有分搜寻。如同志，定将来，云步高岑。





姑姑修炼，听予重告。先要断除烦恼。擒捉心猿意马，休使返倒。如同男儿决裂，莫踌躇、更休草草。速下手，仗十分苦志，免参阎老。万种尘缘一削，得真欢真乐，渐通玄奥。密护无为清静，自然之道。应物真常幽＊，气神相结成丹宝，功行满，跨祥云，归去三岛。





孤眠独处，不迷外境。常常留心内认。悟彻男清女浊，男动女静。即非世间男女，是无中、些儿结正。谁信道，却元来便是，自家性命。捉住这般妙趣，便澄心遣欲，绝乎视听。杳杳冥冥恍恍，忽忽相应。其中有精有物，觉男儿、自然怀孕。常清静，产胎仙，出现有准。





古郡登州，望仙门外，画桥车马难通。重阳师父，对众显家风。预说逢何必坏，经一纪、太守何公。嫌＊峻，令人拆毁，命匠别兴功。文登重出现，白龟莲上，端坐空中。宰公尼庞虎，得遇真容。忽见回身侧卧，祥云动、复往仙宫。人争画，家家供养，处处总钦崇。





豪富过人，作为异众，莱阳姜鉴辛通。文登趁醮，不惮冒霜风。来往近乎千里，投坛告、马钰姜公。持孝道，宰公闻得，惠酒劳奇功。虔诚逢感应，醮仪才罢，仙现云中。命丹青妙手，传写奇容。从此住行坐卧，搜斡运、阴里阳宫。忘尘事，乡人钦羡，相重更相崇。





和公师叔，猛悟良缘。弃官纳印休权。远俗终南山下，庵盖茅椽。身披麻衣纸袄，乐清闲、笑傲林泉。怀美玉，便韬光隐迹，二十馀年。因甚山侗侍奉，遇风仙曾说，活底神仙。端的非常辞世，满室祥烟。经年忽然空里，便贻子、画钓诗篇。专诫我，莫教失见，休要夸玄。





幻躯模样，走骨行丘。算来骋甚风流。父母生你之处，杀你因由。奉劝疾些识破。恋儿孙、有甚程头。早回首，把家缘撇下，物外真修。一个无为清静，是仙家秘诀，大道机谋。凭此行持，何必身外搜求。自然汞铅易结，九还丹、数日全周。神光灿，乘羽轮飚驾，直入瀛洲。





黄金满屋，白玉盈房。儿孙罗列成行。饶你般般遂意，难免无常。要脱轮回生灭，除非是、云水溪傍。常清净，也不须礼念，只＊心香。仿效风仙了道，继史公归逝，豁豁洋洋。两个神仙，尽是与你同乡。即非远年传说，是迩来、亲见嘉祥。但放下，便管教云步蓬庄。





机宜韩氏，不就承荫，无心进修举业。惟恐名缰相引，无休无歇。更有一般高见，鼓盆歌、转生欢悦。常落魄，访村杯闲饮，不拘时节。不管儿孙生计，便拖条藜杖，远离巢穴。经载忘归，惟好嘲风咏月。稍似山侗活路，傥留心、搜寻秘诀。转开悟，做真修，仙班同列。





家缘猛弃，更不疑惑。辨认阴魂阳魄。咄出尸虫，屏尽气财酒色。好事先人后己，做憨憨、有似弥勒。修大道，处无为无作，渐通妙格。物外逍遥自在，真欢乐，清中静中招得。功累三千，更要行满八百。时时运行日月，这些儿、他人难测。真了了，便得为蓬莱仙客。





见人错失，动我心肠。交予怎不悲伤。思想烯指然臂，顶上然香。假饶投崖喂虎，尽舍身、弃命非常。争知得，有些儿妙理，别是嘉祥。清静无为鼎内，觉心中真火，下降肾堂。肾水化为真气，气结红霜。常常熏蒸四大，便玲珑、响＊叮铛。神光灿，得携云，归去蓬庄。





降心一著，有些法度。要你自心省悟。闲想骷髅模样，缘甚作做。因贪气财酒色，损精神、堕於恶趣。如恐怖，管不须擒捉，自然得住。觉照心开坦荡，见浮名浮利，如无归素。内外倒颠颠倒，道家活路。触来不摇不动，遮本来、一点堪顾。神光灿，上九霄，跨云归去。





戒师和尚，可称吾徒。明禅悟道通儒。子细研穷正觉，并段差殊。温良恭俭让礼，生老病死苦嗟吁。当修进，炼木金水火，土证无馀。三教门人省悟，忘人我，宜乎共处茅庐。物外玄谈，句句营养毗卢。常怀博施济众，气神和、丹结明珠。归兜率，向大罗，蓬岛同居。





尽说烟消，皆言火灭，触来总起无名。不知不觉，怎得离众生。道本易行易晓，奈心违、难晓难行。心魔障，未成大善，方寸不能灵。同流听嘱付，是非休辩，人我休争。叹行尸走骨，何辱何荣。急救自家性命，气神和、清结真形。灵灵语，瑶台阆苑，蓬岛是前程。





京兆城中，章台街里，有个豪富杨姑。道庵创置，与子不尘居。燕处逍遥快乐，戴云包、酷好清虚。阴德积，怜贫爱老，设狱祭魂孤。环墙修十座，衣餐独赡，三处安厨。寿长年，出自道力相扶。腊月下旬有二，与真人、降诞无殊。功行累，将来定是，跨鹤赴仙都。





镜内苍颜，梳间白发，犹然骋俊刚求。不愁自己，贪为子孙忧。人人争名竞利，时时地、筹运机谋。堪失笑，这般憨汉，直待死方休。人还依我劝，无常事紧，性命堪搜。愿诸公惺洒，慷慨回头。莫说蓬莱路远，心开悟、咫尺瀛洲。真清净，无为功满，得去列仙俦。





堪嗟夫妇，错了良因。当元未结婚姻。各自人家儿女，并没亲亲。都缘媒妁配偶，贪＊欲、败坏精神。求后嗣，得成群成队，不肯抽身。终日恋儿恋女，岂思量，咫尺失脚沈沦。身喂蛆虫，骸骨化做微尘。若悟如斯冤苦，便回头、保养天真。神光灿，向蓬瀛，赏玩长春。





口＊谩人，手谈胡指，暗怀奸狡心肠。只图自活，一任你咱亡。得胜无声之乐，笑他家、不哭之丧。无慈念，杀心打劫，一向骋乖张。偶因师点破，回心作善，入道从长。便通玄知白，守黑离乡。绝虑忘机养浩，炼神丹、出自重阳。行教化，阐扬微妙，诗曲满庭芳。





口口相传，真真相济，悟来意解心通。玄中妙趣，明月应清风。师祖钟离传吕，吕公得、传授王公。王公了，秘传马钰，真行助真功。彭城并道友，邀予追荐，数次途中。更同知节使，节副相容。跪领尊官台旨，加持在、紫极之宫。亡灵福，超升天界，了了道深崇。





利惹心猿，名牵意马，无昼无夜奔驰。波波劫劫，来往没休期。一向贪饕越煞，心劳役、形苦神疲。休迷执，一个口里，插得几张匙。堪嗟虚幻事，妻男走骨，自己行尸。又何须相爱，相恋相随。好把轮回趋躲，早参禅、访道寻师。长生话，有些微妙，端的上天梯。





怜妻爱妾，忧儿愁女。一心千头万绪。竞利争名来往，岂曾停住。如蜂采花成蜜，谓谁甜、独担辛苦。迷迷地，似飞蛾投火，好大暮故。上启阿爷老子，火坑中，谁是留心悯汝。个个唆贤贪爱，他享富贵。死来无人肯替，愿回头、疾些省悟。归物外，处无为清静，便是仙路。





落魄闲人，逍遥懒汉，的端酷厌荣华。性耽火院，不会养浑家。万种尘缘拂尽，仗心闲、炉养丹砂。松峰下，水边石畔，遣兴饮流霞。一灵常皎洁，优游恬淡，真乐无涯。论比之明月，月有云遮。若比孤云自在，风飘荡、牢落堪嗟。予亲遇，得超彼岸，快活更无加。





冒雪行车，迎风访道，投余特地参同。说些修养，不论虎和龙。讲甚婴儿姹女，无龟蛇、日月交宫。无水火，亦无嗽咽，更没按时功。的端真妙用，无为活计，清净家风。锁心猿意马，勿纵狂踪。炼息绵绵来往，自然得、子母和同。全性命，紫书来诏，直赴大罗宫。





猛抛俗海，一志投玄。全真清静为先。心上无思无虑，无党无偏。无中得些雅趣，守清贫、度日随缘。自然理算，从今至古，罕有人言。惟有神翁苗裔，能承当，身中自是周圆。海底灵龟灵口，灵吸灵泉。灵光复喷绛阙，结金丹、一颗新鲜。无生灭，与山侗，共礼风仙。





妙行真人，重阳师父，遇师吕祖玄通。十年了道，归去得乘风。一纪三番下界，性正直、凡事依公。天上现，无为手段，超显自然功。全真文集里，藏机隐密，妙在其中。论龙吟虎啸，婴姹娇容。玉内金光灿灿，神丹结、跃出灵宫。人还悟，速修清净，休受世间崇。





妙玄易解，心意难善。穷究如何长便。牢捉牢擒，争奈马猿跳健。十二时中返倒，斗唆人、生情起念。当发愿，便至死来来，与他征战。饶你十分颠傻，却怎禁，坚志专专锻炼。达悟知空，自是内观不见。才方生育天地，药炉中、日月运转。常清静，圣功生，神明出现。





悯化真人，重阳师父，头头物物皆通。归期预指，语话似心风。果应南京行上，升霞后、教训臧公。岐阳镇，顶冠下界，为我再传功。华亭城西现，救予疾苦，气布身中。在文登云上，显出慈容。县宰尼庞虎见，经顷刻、复返天宫。真实事，古今希罕，自是足人崇。





名成利遂，男婚女娉。不觉容衰霜鬓。转使＊＊，岂想大限将近。小鬼傍观失笑，且从他、残喘胡骋。忽染患，便卢医扁鹊，药无相应。自忧家念计，追魂贴前来，才方自省。都谓儿孙妻妾，送了性命。气断魂归冥路，自心知、并无功行。阎老恶，便教又去，地狱永镇。





名缰相引，别离登州。远来积石时秋。司判美任，止是一载因由。才到瓜期相逼，岂都无、行色忧愁。叹往复，是八千馀里，毕竟何求。好学渊明解职，效海蟾纳印，慷慨云游。相继神翁决裂，物外真修。保养先天之物，运自然、火锻丹丘。功行满，驾祥云，趋赴瀛洲。





年小灵童，出家学道，师言侧耳须听。清晨早起，扫地莫扬尘。梳洗身边洁净，然后刷釜拈盆。厨房内，油盐米面，休得费半毫分。客来须接待，行须缓步，语要低声。守清贫寂淡，莫恋浮荣。遇晚端身正坐，心清净、满目光生。休改变，天长地久，自有好前程。





蓬头垢面，秘奥埋名。颐神养气忘形。并没纤尘挂染，意静心明。逍遥自然快乐，握玄机、修进长生。清闲处，管胜如火院，苦海冤坑。卧月眠云弄斗，调龙虎，婴娇女姹堪凭。斡运飞金走玉，杳杳冥冥。灵光一点来往，现元初、妙相身轻。乘鸾凤，指蓬瀛路上前行。





披蓑携杖，坦荡逍遥。都缘识破尘嚣。终日狂歌狂舞，有似王乔。好与童稚嬉戏，更有时、相伴渔樵。无萦系，得真欢真乐，真寂真寥。闲访山居禅老，使予心，云鹤引过溪桥。月下归来，拉得三两知交。松间庵前小酌，抚玉琴，宝鼎香烧。无俗论，愿将来，同上丹霄。





牝锁玄通，龙奔虎走，微微调息绵绵。清风透户，不放马猿颠。姹女婴儿相遇，论清净、至妙根源。无作做，自然成道，决上大罗天。愚男专恳告，十方父母，听取儿言。愿茶坊酒肆，递互相传。莫以孤言貉语，是端的、秘密幽玄。凭斯用，人人有分，个个做神仙。





扑粉施朱，画眉补鬓，巧言令色柔和。暗藏机狡，名唤夜叉婆。面善心乖性恶，纤纤指、鹰爪无过。夸体段，取人性命，入夜骋喽罗。遇师方省觉，要逃业障，须避冤魔。纵水云游历，远离巢窝。急急完全神气，累功行、岂敢蹉跎。酬心愿，劝人修炼，功到洞仙歌。





七宝庵中，三清门里，全真堂建相当。东西廊舍，堪可做云房。凿石名为丹井，水甘美、有若琼浆。玄玄处，修真环堵，幽雅念，不寻常。云朋并霞友，微中讲论，妙里斟量。处身心清静，便是仙方。调息如同龟息，命灯内、性月圆光。斋场上，文山道友，唱此满庭芳。





七赴皇都，三经殿试，怎知炼气绵绵。心猿休歇，意马罢强颠。燕处申申快意，仗清净、固住灵源。玄玄处，三光并秀，照耀洞中天。劝君开觉悟，休驰才俊，听取余言。有逍遥妙路，无说无传。决烈一刀两段，绝缘虑、自是通玄。真功就，留侯的裔，继踵作神仙。





七十韶华，暂时光景，寻思一向沉吟。酸辛入鼻，苦痛事攒心。生死都来两字，既生身、有死相临。堪养氯，要逃生死，物外去搜寻。心开通妙用，火中养木，水里生金。把乾坤骨髓，收向朱林。龙虎变成婴姹，灵灵显、岂论阳阴。无生灭，真真了了，跨鹤上瑶岑。





奇哉慧剑，无影无形。纯钢斩铁截钉。劈碎恩山，斫断爱欲尘情。剿除三尸六贼，不须弹、神鬼皆惊。常把握，镇龟蛇二物，足下安宁。此剑人人皆有，但专心向道，自显功能。更以常清常静，涤刃光明。自然通玄通妙，又何愁、性不灵灵。功行满，也须当，须去蓬瀛。





奇哉至理，常净常清。易知易晓难行。要做神仙，须索认此为凭。休别搜玄搜妙，便登心、遣欲忘情。无染著，更无憎无爱，无竞无争。悟后触来不动，觉无中尺地，悉皆归宁。日月同官，昼夜团聚光明。不神而神显现，驾祥云、奔赴蓬瀛。朝玉帝，显真功，清静道成。





勤勤香火，谨谨看经。专专供养他人。种种作福，惟恐失了人身。明明将来富贵，奈区区、贩骨艰辛。终何济，愿人人听劝，别有良因。拂袖归於物外，占道逍遥自在，燕处申申。相结云朋霞友，风月亲亲。斡运亘初一点，炼本来、真个真真。神光灿，做长生，久视人人。





清净真功，无为大道，自然体用惺忪。先天灵物，元本在吾胸。南北东西相会，慧眸开、论甚朦胧。壶中景，水生玉虎，火内长金龙。祥光敷宇宙，三田丹秀，八脉神通。且披蓑顶笠，有似渔翁。阐出玄玄妙趣，劝人人、氯养和冲。同修炼，功成行满，相逐赴仙宫。





清清净净，搜获玄玄。观天可认根源。敷布参罗万象，日月相传。做效女娲手段，撮虚无、五色新鲜。下火炼，大功成，了了无缺无圆。得一清宁人地，无为作，自然永永绵绵。杳杳冥冥，娠德产个胎仙。便是本来面目，更明知、无口能言。恁时节，有金童来报，得去朝元。





丘刘谭马，四个小鲜。蒙师钓出深渊。到岸才方磨琢，取火搜烟。餐柴痛如割切，炼顽心、有似油煎。唬得＊，便常常屏气，似不能言。万种千般锻炼，赖予懑，各各志确心坚。苦处曾经乐处，退步争先。惟恐猿颠马劣，见人人、父母如然。常忍辱，处无为清静，谨谨修仙。





全真门户，清净根源。住行坐卧归元。日用时时擒捉，意马心猿。常行无憎无爱，便施恩、先复雠冤。下手处，练冲和修补，有漏之园。瑞气祥光深处，收神水，徐徐自没潺Ё。红锦蛇儿虽小，闲视灵鼋。两般混成一物，现元初、性月团圆。恁时节，礼重阳师父太原。





染家为作，闲闲思忖。讲些是非试听。揽下绫罗纨绮，满椿一甑。缘甚炼教伤熟，为惜他、颜色故恁。染轴发，更须碾砑，且图光莹。抛散水浆无限，遇人来、取要即当便认。解了瑕头缠缚，自然见姓。恰如修行一著，无萦系、可观真性。常清静，显神光，灿汕有准。





人皆好色，妻常设计。巧笑语言诈伪。日日梳妆，图要见他＊喜。时时耳边低呃，紧唆人、争财竞气。存自便，更不询富贵，义与不义。欢喜冤家没解，岂思量，好意却是弱意。昼要衣餐，入夜偷盗精髓。悟来心惊胆颤，怕追魂、取命活鬼。归大道，处无为，谨修仙位。





人居浮世，身是浮生。贪婪浮利浮名。有若浮云聚散，无准无凭。浮华不坚不固，似浮沤、石火风灯。浮虚事，奈人人不悟，却以为荣。儿女金灯。浮虚事，奈人人不悟，却以为荣。儿女金枷玉＊，厅堂是，囚房火院迷坑。妻妾如刀似剑，近著伤形。无常苦中最苦，细寻思、胆颤心惊。唬得我，便回头，却做修行。





人人须道，次＊须知。始初屏子休妻。次则离家乞食。无作无为。但见老人童稚，便须当、礼乐先施。行大善，但生心举意，念念慈悲。挫锐摧强忍，把攀援爱念，莫起些儿。自是灵台渐莹，与道相宜。山上赤龙汞绕，海中间、黑虎铅围。大丹熟，指蓬瀛，跨朵云归。





人人学道，因何退怠。都缘心不宁耐。富贵修行，或遇艰难阻＊。贫者受人供养，自骄矜、必然败坏。或好贿便，自招自揽，非常灾害。或有炼心不尽，起攀缘爱念，决定破戒。若悟韶光迅速，生死事大。常怀慎终如始，处无为、清静无赛。功行满，与九玄七祖，共超三界。





人人学道，个个心急。急要妙玄端的。搜索刀圭铅汞，洞天月日。采访木金间隔，紧搜求、天机秘密。听予劝，这异名异相，且休寻觅。先断气财酒色，把尘心俗念，速当洗涤。万事俱忘，精气自无走失。心清自然明道，万神灵、自通消息。能如此，望蓬莱三岛咫尺。





人生七十，罕希寿数。我今四旬有五。一个形骸便是七分入土。其馀晚霞残照，遇风仙、才方省悟。好险咱，争些儿失脚，鬼使拖去。本合阴司受苦，却如今，物外修行得做。自在逍遥，掌握幽微妙趣。枯树再生花卉，占长生、性命坚固。将来去，向蓬瀛，添个仙侣。





人喜生儿，谁知替你，被他夺了精神。系伊心意，唯恐不成人。养大留心何处，惜妻男、忘了伊恩。休惆怅，闻身强健，别觅个良因。怡然离苦海，断情割爱，绝虑忘尘。访云朋霞友，月伴风邻。讲论长生久视，通玄妙、固蒂深根。金丹结，功成行满，跨鹤去朝真。





刃下挑心，心头插刃，认来堪作良因。无明降住，有辱不生嗔。忆昔清河公艺，尚垂涕、书此和亲。无争士，常行大善，不敢暂伤神。人猜泥捏塑，逢刀坦坦，遇药申申。便是非不辩，强弱无论。师父重阳教我，消烟火、悟假修真。常忍耐，触来勿竞，端的做仙人。





任公决裂，也待风流。专心道上搜求。子细研穷，何者名为真修。认正即心是佛，除心外、匪是良由。无别法，便澄心遣欲，捉住猿猴。心上纤毫不挂，更那堪，时复闲想骷髅。自是心忘境灭，真性优游。常常心怀恻隐，起真慈、功行圆周。神光灿，向大罗，恣意云游。





日月交宫，虎龙共处，不分南北东西。五方秀气，攒聚结刀圭。十二时中锻炼，尖锋上、迸出光辉。堪安把，住行坐卧，恣意倒颠携。添钢增刃快，断除六贼，消灭三尸。便往来挥动，剖判昏迷。谁信无中妙用，变成个、惺洒婴儿。修真理，因师传授，转付友人知。





荣华不藉，富贵不恋。妻男任交生怨。万事俱忘，一志十分修练。心意常清常静，觉壶中、天开地展。堪赏玩，见龙蟠虎绕，坎离宫殿。或变婴娇女姹，向明堂，便把悲翠帘卷。祥瑞中间，认得本来头面。手擎金丹大药，显无为、功成九转。神光灿，便跨鸾，奔赴琼宴。





瑞霭浮浮，祥氛冉冉，卷帘缟夜幽光。清奇峻洁，有类布浓霜。恰似山侗内景，琼花绽、玉蕊芬芳。瑶瑛结，连城宝气，璀璨射璋。何须沉与麝，自然馥郁，不比寻常。见银蟾吐耀，斡运圆方。姑射真人放浪，弄风行、玉玎铛。胎仙现，白云深处，恣意饮琼浆。





三尸调引，六贼迷惑。自然斗乱魂魄。镇日争财竞气，恋酒贪色。举意先存己便，纵心机、更不＊勒。呆老子，你身躯有限，骋甚标格。寿数休言百岁，从今古人生，七十难得。计日都来，二万五千二百。那堪夜消其半，更堤防、一著不测。如省悟，从山侗，不为凡客。





山侗稽首，自别姚仙。思心度日如年。即此清清雨霁，遍润芝田。伏惟神明协相，处安闲、法体け然。钰如昨，荷寻常留念，书信相传。辄有微言相恳，谭仙去相邀，鹤羽翩翩。傥若携云光访，感激难言。些儿闲中闲事，待贤来、面罄不宣。山侗拜，上玄中玄玉座前。





山侗谨劝，名利人人。只知富贵安身。岂悟吾门一著，出世根因。虎龙交驰凤阙，更无中、婴姹成亲。谁信道，并不忏凡俗，夫妇婚姻。金木三般问隔，用玄机斡运，
【注释】：