采桑子十二首
纳兰性德
清
白衣裳凭朱栏立
凉月西
点鬓霜微
岁晏知君归不归

残更目断传书雁
尺素还稀
一味相思
准拟相看似旧时





拨灯书尽红笺也，
依旧无聊。
玉漏迢迢，
梦里寒花隔玉箫。

几竿修竹三更雨，
叶叶萧萧。
分付秋潮，
莫误双鱼到谢桥。





而今才道当时错
心绪凄迷
红泪偷垂
满眼春风百事非

情知此后来无计
强说欢期
一别如斯
落尽犁花月又西





非关僻爱轻模样，
冷处偏佳。
别有根芽，
不是人间富贵花。

谢娘别后谁能惜，
漂泊天涯。
寒月悲笳，
万里西风瀚海沙。





冷香萦遍红桥梦，
梦觉城笳。
月上桃花，
雨歇春寒燕子家。

箜篌别后谁能鼓，
肠断天涯。
暗损韶华，
一缕茶烟透碧纱。





凉生露气湘弦润
暗滴花梢
帘影谁摇
燕蹴丝上柳条

舞镜匣开频掩
檀粉慵调
朝泪如潮
昨夜香衾觉梦遥





明月多情应笑我，
笑我如今，
孤负春心，
独自闲行独自吟。

近来怕说当时事，
结编兰襟。
月浅灯深，
梦里云归何处寻？





谁翻乐府凄凉曲
风也萧萧
雨也萧萧
瘦尽灯花又一宵

不知何事萦怀抱
醒也无聊
醉也无聊
梦也何曾到谢桥





桃花羞作无情死
感激东风
吹落娇红
飞入窗间伴懊侬

谁怜辛苦东阳瘦
也为春慵
不及芙蓉
一片幽情冷处浓





土花曾染湘娥黛，
铅泪难消。
清韵谁敲，
不是犀椎是凤翘。

只应长伴端溪紫，
割取秋潮。
鹦鹉偷教，
方响前头见玉箫。





谢家庭院残更立
燕宿雕粱
月度银墙
不辨花丛那瓣香

此情已自成追忆
零落鸳鸯
雨歇微凉
十一年前梦一场





严宵拥絮频惊起，
扑面霜空。
斜汗朦胧，
冷逼毡帷火不红。

香篝翠被浑闲事，
回首西风。
数盏残钟，
一穗灯花似梦中。







以上纳兰性德作品《采桑子》共12首    


【注释】：