踏莎行
吕本中
宋
雪似梅花，梅花似雪。
似和不似都奇绝。
恼人风味阿谁知？
请君问取南楼月。

记得去年，探梅时节。
老来旧事无人说。
为谁醉倒为谁醒？
到今犹恨轻离别。


【注释】

    ①雪似梅花：唐东方虬《春雪》：“春雪满空来，触处似花开。”
    ②梅花似雪：古乐府：“只言花似雪，不悟有香来。”
    ③阿谁：谁，何人。
    ④去年：往年。

    【评解】

    花魂雪魄，冰清玉洁，浑然相似。然对此佳景，更惹相思。因此探梅时节，不禁对
景追忆往事，遂别有一番恼人风味萦绕于心。此词写别恨，情从景生，天然浑成，两阕
的末句尤为警策。