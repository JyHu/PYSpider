贺新郎
李玉
宋
篆缕销金鼎。醉沈沈、庭阴转午，画堂人静。芳草王孙知何处，惟有杨花糁径。渐玉枕、腾腾春醒。帘外残红春已透，镇无聊、酒厌厌病。云鬓乱，未整。江南旧事休重省。遍天涯、寻消问息，断鸿难倩。月满西楼凭栏久，依旧归期未定。又只恐、瓶沈金井。嘶骑不来银烛暗，枉教人、立尽梧桐影。谁伴我，对鸾镜。


【注释】

    ①篆缕：香烟上升如线，又如篆字。金鼎：香炉。
    ②糁（sǎn）：飘散。
    ③滞（tì）：困扰；纠缠不清。
    ④（xiān）：高兴；适意；欲。
    A评释B这是一首春闺怀人之作。上片对景怀人。暮春时节，杨花糁径，春透残红。
睹物思人，情不自禁。下片写别后相思。断鸿难倩，归期无定，江南旧事，不堪重省。
“枉教人立尽梧桐影”，传达出盼归之情，深挚缠绵。全词由室内写到室外，由自己写
到对方。风流蕴藉，绮丽多姿。

    【集评】

    李攀龙《草堂诗余集》：上有芳草生王孙游之思，下又是银瓶欲断绝之意。
    黄《花庵词选》：李君词虽不多见，然风流蕴藉，尽此篇矣。
    沈际飞《草堂诗余正集》：李君止一词，风情耿耿。
    黄蓼园《蓼园词选》：幽秀中自饶隽旨。
    陈廷焯《白雨斋词话》：此词绮丽风华，情韵并盛，允推名作。