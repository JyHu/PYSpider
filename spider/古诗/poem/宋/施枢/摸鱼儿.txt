摸鱼儿
施枢
宋
柳蒙茸、暗凌波路。烟飞惨淡平楚。七香车驻猊环掩，遥认翠华云母。芳景暮。鸳悄、铢衣来按飞琼舞。凄凉洛浦。渐玉漏沈沈，清阴满地，乘月步虚去。销凝处。谁说三生小杜。翔螭声断箫鼓。情知禁苑酥尘，羞与倡红同谱。春几度。想依旧、苔痕长印唐昌土。风流千古。人在小红楼，朱帘半卷，香注玉壶露。


【注释】：