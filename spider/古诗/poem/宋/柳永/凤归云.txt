凤归云
柳永
宋
恋帝里，金谷园林，平康巷陌，触处繁华，连日疏狂，未
尝轻负，寸心双眼。况佳
人、尽天外行云，掌上飞燕。向玳筵、一一皆妙选。长是
因酒沉迷，被花萦绊。

更可惜、淑景亭台，暑天枕簟。霜月夜凉，雪霰朝飞，一
岁风光，尽堪随分，俊游
清宴。算浮生事，瞬息光阴，锱铢名宦。正欢笑，试恁暂
时分散。却是恨雨愁云，
地遥天远。


【注释】：