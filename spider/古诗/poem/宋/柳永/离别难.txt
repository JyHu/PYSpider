离别难
柳永
宋
花谢水流倏忽，嗟年少光阴。有天然、蕙质兰心。美韶容
、何啻值千金。便因甚、
翠弱红衰，缠绵香体，都不胜任。算神仙、五色灵丹无验
，中路委瓶簪。

人悄悄，夜沉沉。闭香闺、永弃鸳衾。想娇魂媚魄非远，
纵洪都方士也难寻。最苦
是、好景良天，尊前歌笑，空想遗音。望断处，杳杳巫峰
十二，千古暮云深。


【注释】：