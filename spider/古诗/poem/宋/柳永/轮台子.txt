轮台子
柳永
宋
雾敛澄江，烟消蓝光碧。彤霞衬遥天，掩映断续，半空残
月。孤村望处人寂寞，闻
钓叟、甚处一声羌笛。九疑山畔才雨过，斑竹作、血痕添
色。感行客。翻思故国，
恨因循阻隔。路久沈消息。

正老松枯柏情如织。闻野猿啼，愁听得。见钓舟初山，芙
蓉渡头，鸳鸯滩侧。干名
利禄终无益。念岁岁间阻，迢迢紫陌。翠蛾娇艳，从别后
经今，花开柳拆伤魂魄。
利名牵役。又争忍、把光景抛掷。


【注释】：