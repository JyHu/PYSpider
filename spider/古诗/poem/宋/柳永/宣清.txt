宣清
柳永
宋
残月朦胧，小宴阑珊，归来轻寒凛凛。背银［钅工］、孤
馆乍眠，拥重衾、醉魄犹
噤。永漏频传，前欢已去，离愁一枕。暗寻思、旧追游，
神京风物如锦。

念掷果朋侪，绝缨宴会，当时曾痛饮。命舞燕翩翻，歌珠
贯串，向玳筵前，尽是神
仙流品，至更阑、疏狂转甚。更相将、凤帏鸳寝。玉钗乱
横，任散尽高阳，这欢娱
、甚时重恁。


【注释】：