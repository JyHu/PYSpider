沁园春
刘光祖
宋
画戟如霜，绮疏如水，篆香渐微。向莺花多处，青山衮衮，鹭凫散後，落屑霏霏。曾是鸾台金马客，一场梦觉来人事非。多少话，付无心云叶，自在闲飞。想看燕鸿易感，□几度春往秋又归。见黄馀露点，东坡菊赋，清传雪片，处士梅诗。向此年年开寿，算今古人生七十稀。歌啸外，作皇朝遗老，名字辉辉。


【注释】：