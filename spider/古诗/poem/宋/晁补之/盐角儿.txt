盐角儿
晁补之
宋
开时似雪。谢时似雪。花中奇绝。香非在蕊，香非在萼，骨中香彻。占溪风，留溪月。堪羞损、山桃如血。直饶更、疏疏淡淡，终有一般情别。


【注释】

    ①毫社：指毫州的祠庙。此词作于宋哲宗绍圣二年，作者从齐州知州贬为毫州通判。
    ②直饶：即使。

    【评解】

    上片写梅花色香，用重句而略更数字，两联似对非对，遣词灵动。下片以山桃作比，
更托出梅花高洁标格。词人亦寄托了自己的志趣和情操。

    【集评】

    冯煦《宋六十一家词选例言》：晁无咎为苏门四学士之一，所为诗余，无子瞻之高
华，而沉咽则过之。
    张尔田《忍寒词序》：学东坡者，必自无咎始，再降则为叶石林，此北宋正轨也。
    《宋史・文苑传》：补之才气飘逸，嗜学不知倦，文意温润典缛，其凌丽奇卓，出
于天成。