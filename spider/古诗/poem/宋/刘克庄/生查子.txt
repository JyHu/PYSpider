生查子
刘克庄
宋
繁灯夺霁华。戏鼓侵明发。物色旧时同，情味中年别。浅画镜中眉，深拜楼西月。人散市声收，渐入愁时节。


【注释】

    ①霁华：明月。
    ②明发：天发明也。

    【评解】

    此词题为元夕戏作，实则抒发人生感慨。上片写元夕之夜，灯繁月明，鼓乐通宵。
物色如旧而情味却别。不觉感慨系之。下片写西楼拜月，镜中画眉，待到乐止人散，却
又渐入愁乡。全词构思新巧，造语工丽，感情真挚，写景细腻。

    【集评】

    唐圭璋《宋词三百首笺注》：刘克主《陈敬叟集序》云：敬叟诗才气清拔，力量宏
放，为人旷达如列御寇、庄周；饮酒如阮嗣宗、李太白；笔札如谷子云，草隶如张颠、
李潮；乐府如温飞卿、韩致光。余每叹其所长，非复一事。为城黄子厚之甥，故其诗
酷似之云。
    俞陛云《唐五代两宋词选释》：后村序《陈敬叟集》云：“旷达如列御寇、庄周，
饮酒如阮嗣宗、李太白，笔札如谷子云，行草篆隶如张颠、李潮，乐府如温飞卿、韩致
光。”推许甚至。此词云戏赠者，殆以敬叟之旷达，而情入中年，易萦旧感，人归良夜，
渐入愁乡，其襟怀亦不异常人，故戏赠之。