贺新郎
刘镇1
宋
翠葆摇新竹。正榴花、枝头叶底，斗红争绿。谁在纱窗停针线，闲理竹西旧曲。又还是、兰汤新浴。手弄合欢双彩索，笑偎人、福寿低相祝。金凤，艾花矗。龙舟水飞相逐。记当年、怀沙旧恨，至今遗俗。雨过平芜浮天阔，画凌波尽簇。沸十里、笙歌声续。好是蟾钩随归棹，任欢呼、船重成颓玉。犹未忍，罩银烛。


【注释】：