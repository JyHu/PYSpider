长亭怨慢
姜夔
宋
渐吹尽、枝头香絮。是处人家，绿深门户。远浦萦回，暮帆零乱向何许。阅人多矣，谁得似、长亭树。树若有情时，不会得、青青如此。日暮。望高城不见，只见乱山无数。韦郎去也，怎忘得、玉环分付。第一是、早早归来，怕红萼、无人为主。算空有并刀，难翦离愁千缕。


【注释】：
予颇喜自制曲，初率意为长短句，然后协以律，故前後阕多不同。桓大司马云：「昔年种柳，依依汉南，今看摇落，凄怆江潭，树犹如此，人何以堪」。此语予深爱之。

昔年种柳：此处引语出自庾信《枯树赋》，故事则在《世说新语》，“〔东晋〕桓公北征，经金城，前为琅琊王时种柳，皆已十围，慨然曰：‘木犹如此，人何以堪？’”