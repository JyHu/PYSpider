杂诗
陶渊明
魏晋
白日沦西阿[1]，素月出东岭。
遥遥万里辉，荡荡空中景[2]。
风来入房户，夜中枕席冷。
气变悟时易，不眠知夕永。
欲言无予和[3]，挥杯劝孤影[4]。
日月掷人去，有志不获骋[5]。
念此怀悲凄，终晓不能静。

免费
【注释】：
[1]：音“婀”，大的丘陵。
[2]：通“影”。
[3]：音“贺”，对答。
[4]：指月亮。
[5]：意“伸展”。

【简析】：
这是陶渊明《杂诗十二首》的第二首。写诗人中夜不眠时的情怀，抒发了事业无成的感慨。